本文選自《左傳》，《左傳》是一部編年體+經傳體，以魯國歷代君王為時間線，記錄當時的人和事。有觀點認為《左傳》是以《春秋》為藍本的，也有人不以為然。

## 一、鄭伯克段于鄢

### 概述

鄭伯莊公和共叔段，一兄一弟，其母姜氏偏愛共叔段。及莊公立，莊公放任姜氏和共叔段在京這個地方高筑墻并侵吞邊境地區，等到預謀與姜氏裡應外合襲擊鄭時才發兵攻打共叔段，將其趕出了京、鄢地區，將姜氏軟禁于穎，發誓永不相見。後後悔，經潁考叔出謀，闕地及泉，使母子如初。

### 原文

初，鄭武公娶于申，曰武姜，生莊公及共叔段。莊公寤生，驚姜氏，故名曰「寤生」，遂惡之。愛共叔段，欲立之。亟請于武公，公弗許。及莊公即位，為之請制。公曰：「制，巖邑也，虢叔死焉，佗邑唯命。」請京，使居之，謂之京城大叔。祭仲曰：「都城過百雉，國之害也。先王之制，大都不過參國之一，中五之一，小九之一。今京不度，非制也，君將不堪。」公曰：「姜氏欲之，焉辟害？」對曰：「姜氏何厭之有？不如早為之所，無使滋蔓！蔓，難圖也。蔓草猶不可除，況君之寵弟乎？」公曰：「多行不義，必自斃，子姑待之。」

```
寤
--> 《註》遌生也。遌，逆也。杜預曰：寤寐而莊公生。《風俗通》凡兒墮地，能開目視者，謂之寤生。
亟 
-->jí《說文》从人从口从又从二。二，天地也。《徐鍇曰》承天之時，因地之利，口謀之，手執之，時不可失，疾之意也。
-->qì 屡次。
雉
--> 《註》方丈曰堵，三堵曰雉。一雉之牆，長三丈，高一丈。
--> 《維基百科》周 1丈=10尺, 1尺=10寸, 1寸=10分（前期：1尺=19.7厘米；後期：1尺=24.63厘米）
```

既而大叔命西鄙、北鄙貳於己。公子呂曰：「國不堪貳，君將若之何？欲與大叔，臣請事之；若弗與，則請除之。無生民心。」公曰：「無庸，將自及。」大叔又收貳以為己邑，至于廩延。子封曰：「可矣，厚將得眾。」公曰：「不義不暱，厚將崩。」大叔完聚，繕甲兵，具卒乘，將襲鄭，夫人將啟之。公聞其期，曰：「可矣！」命子封帥車二百乘以伐京。京叛大叔段，段入于鄢，公伐諸鄢。五月辛丑，大叔出奔共。

```
鄙
--> bǐ《註》鄙，鄭邊邑。
貳
--> 《註》貳，兩屬也。
暱
--> nì《說文》日近也。《類篇》親也。《傳》暱，近也。
```

書曰：「鄭伯克段于鄢。」段不弟，故不言弟；如二君，故曰克；稱鄭伯，譏失教也：謂之鄭志。不言出奔，難之也。

遂寘姜氏于城穎，而誓之曰：「不及黃泉，無相見也。」既而悔之。

```
寘
--> zhì《說文》置也。
```

潁考叔為潁谷封人，聞之，有獻於公，公賜之食，食舍肉。公問之，對曰：「小人有母，皆嘗小人之食矣，未嘗君之羹，請以遺之。」公曰：「爾有母遺，繄我獨無！」潁考叔曰：「敢問何謂也？」公語之故，且告之悔。對曰：「君何患焉？若闕地及泉，隧而相見，其誰曰不然？」公從之。公入而賦：「大隧之中，其樂也融融！」姜出而賦：「大隧之外，其樂也洩洩！」遂為母子如初。

```
遺
--> wèi《康熙字典》投贈也，餽也。
繄
--> yī《註》繄，語助辭。
闕
--> jué《註》闕，穿也。
--> què《說文》門觀也。《廣韻》闕在門兩旁，中央闕然爲道也。《正韻》宮門雙闕也。《韻會》爲二臺于門外，作樓觀於上，上員下方，以其縣法謂之象魏。象，治象也。魏者，言其狀魏魏然高大也，使民觀之，因爲之觀，兩觀雙植，中不爲門。又宮門、寢門、冢門皆曰闕。《古今注》闕，觀也。古每門樹兩觀於其前，所以標表宮門也。其上可居，登之則可遠觀，故謂之觀。人臣將至此，則思其所闕，故謂之闕。
```

君子曰：「潁考叔，純孝也，愛其母，施及莊公。《詩》曰『孝子不匱，永錫爾類。』其是之謂乎！」

```
施
--> yì《箋》施，猶易也，延也。
```

## 二、齊桓公伐楚

### 概述

四年春，王正月。公會齊侯、宋公、陳侯、衛侯、鄭伯、許男、曹伯侵蔡。蔡潰，遂伐楚，次于陘。

夏。許男新臣卒。楚屈完來盟于師，盟于召陵。齊人執陳轅濤塗。

### 原文

四年春。齊侯以諸侯之師侵蔡。蔡潰，遂伐楚。楚子使與師言曰：「君處北海，寡人處南海，唯是風馬牛不相及也。不虞君之涉吾地也，何故？」管仲對曰：「昔召康公命我先君大公曰：『五侯九伯，女實征之，以夾輔周室。』賜我先君履，東至于海，西至於河，南至於穆陵，北至於無棣。爾貢包茅不入，王祭不共，無以縮酒，寡人是徵。昭王南征而不復，寡人是問。」對曰：「貢之不入，寡君之罪也，敢不共給。昭王之不復，君其問諸水濱。」師進，次於陘。

```
風
--> 賈逵云：風，放也。牝牡相誘謂之風。然則馬牛風佚，因牝牡相逐而遂至放佚遠去也。
虞
--> yú 度也。
履
--> 《註》謂所踐履之界也。
共
--> 《說文》周禮、尚書供給供奉字皆借共字爲之。
包茅
--> 成束捆綁的菁茅草。古代祭祀時，用來濾酒去滓，為春秋時楚國的貢物。
徵
--> 問也。
```

夏。楚子使屈完如師。師退，次於召陵。齊侯陳諸侯之師，與屈完乘而觀之。齊侯曰：「豈不穀是為？先君之好是繼，與不穀同好如何？」對曰：「君惠徼福於敝邑之社稷，辱收寡君，寡君之願也。」齊侯曰：「以此眾戰，誰能禦之？以此攻城，何城不克？」對曰：「君若以德綏諸侯，誰敢不服？君若以力，楚國方城以為城，漢水以為池。雖眾，無所用之。」屈完及諸侯盟。

```
不穀
-->《爾雅·釋詁》穀，善也。《禮·曲禮》自稱曰不穀。《註》謙稱。
徼
--> jiǎo《玉篇》要也，求也。
社稷
--> 本指土神和穀神。後指國家。
綏
--> suí《說文》車中把也。《註》徐鍇曰：禮升車必正立執綏，所以安也。
```

## 三、宮之奇諫假道

### 概述

晉侯想要再次借道虞國攻打虢國，宮之奇上諫奏明虞虢脣齒相依的利害關係，虞公不聽，答應了晉國的要求，宮之奇帶領族人遠走他鄉。後，晉滅虢并襲擊了虞國。

### 原文

晉侯復假道於虞以伐虢，宮之奇諫曰：「虢，虞之表也。虢亡，虞必從之。晉不可啟，寇不可翫。一之謂甚，其可再乎？諺所謂『輔車相依，脣亡齒寒』者，其虞虢之謂也！」公曰：「晉，吾宗也。豈害我哉？」對曰：「大伯、虞仲，大王之昭也。大伯不從，是以不嗣。虢仲、虢叔，王季之穆也，為文王卿士，勳在王室，藏於盟府。將虢是滅，何愛於虞？且虞能親於桓莊乎？其愛之也，桓莊之族何罪，而以為戮，不唯偪乎？親以寵偪，猶尚害之，況以國乎？」公曰：「吾享祀豐絜，神必據我。」對曰：「臣聞之，鬼神非人實親，惟德是依。故《周書》曰：『皇天無親，惟德是輔。』又曰：『黍稷非馨，明德惟馨。』又曰：『民不易物，惟德緊物。』如是，則非德，民不和，神不享矣。神所馮依，將在德矣。若晉取虞，而明德以薦馨香，神其吐之乎？」弗聽，許晉使。宮之奇以其族行，曰：「虞不臘矣，在此行也，晉不更舉矣。」

```
表
--> 外也。
啟
--> 《說文》開也。
翫
--> wán 轻慢；轻视。
昭穆
--> 宗廟的輩次排列。古代宗廟制度，天子七廟，諸侯五廟，大夫三廟。以天子而言，太祖廟居中；二、四、六世居左，稱為「昭」；三、五、七世居右，稱為「穆」。
桓莊
--> 桓叔與莊伯,這裡指桓莊之族。莊伯是桓叔之子,桓叔是獻公的曾祖,莊伯是獻公的祖父。晉獻公曾盡殺桓叔、莊伯的後代。
偪
-->《集韻》與逼同。 
絜
--> 同潔，乾淨。
薦
--> jiàn《韻會》進也。《穀梁傳註》無牲而祭曰薦。
臘
--> 《註》此周禮所謂蜡祭也。
更
--> gèng 《增韻》再也。
舉
--> 起也。
```

冬，十二月，丙子朔。晉滅虢，虢公醜奔京師。師還，館于虞，遂襲虞，滅之。

```
京師
--> 國都。
館
--> 《說文》客舍也。這裏用如動詞，等於說住賓館。
```

## 四、燭之武退秦師

### 概述

晉秦大軍壓境，出兵的理由是：當時晉文公重耳流亡的時候鄭國對他無禮。鄭伯派出燭之武去函陵說服秦伯退兵，理由是：這是一場長途戰，對於秦國沒有任何好處，反而會擴張晉國的版圖，威脅秦國的安全；而且晉侯是一個不守信譽且貪得無厭的人，不能與謀。秦伯聽完大悅，與鄭國結盟，并退兵。晉侯聽聞秦國退兵后也退了。

### 原文

晉侯、秦伯圍鄭，以其無禮於晉，且貳於楚也。晉軍函陵，秦軍汜南。佚之狐言於鄭伯曰：「國危矣！若使燭之武見秦君，師必退。」公從之。辭曰：「臣之壯也，猶不如人。今老矣，無能為也已！」公曰：「吾不能早用子，今急而求子，是寡人之過也。然鄭亡，子亦有不利焉。」許之。夜縋而出，見秦伯，曰：「秦、晉圍鄭，鄭既知亡矣。若亡鄭而有益於君，敢以煩執事。越國以鄙遠，君知其難也，焉用亡鄭以倍鄰？鄰之厚，君之薄也。若舍鄭以為東道主，行李之往來，共其乏困，君亦無所害。且君嘗為晉君賜矣，許君焦、瑕，朝濟而夕設版焉，君之所知也。夫晉，何厭之有？既東封鄭，又欲肆其西封，若不闕秦，將焉取之？闕秦以利晉，唯君圖之。」秦伯說，與鄭人盟。使杞子、逢孫、楊孫戍之，乃還。子犯謂擊之，公曰：「不可。微夫人力不及此。因人之力而敝之，不仁。失其所與，不知。以亂易整，不武。吾其還也。」亦去之。

```
軍
--> 用如動詞，屯兵。
汜
--> fán，水名，指東氾，今已湮，故道在今河南中牟縣南。
縋
--> 《說文》以繩有所懸也。《註》縋，縣城而下。
舍
--> 捨棄，不取(不滅掉)
東道主
--> 東路上的主人，因鄭國在秦國東面，所以稱為「東道主」，後借以泛稱接待或宴請賓客的主人。
肆
--> 伸展。
```

## 五、蹇叔哭師

### 概述

僖公三十二年東，晉文公重耳去世。掌管卜筮的卜偃聽聞秦國密謀，借文公之口，散佈消息說：秦軍將要過境去攻打鄭國，攻打他必勝。同時，在燭之武退秦后戍守鄭國邊境的杞子托使者告訴秦伯：派兵過來，唾手可得。秦穆公問了下蹇叔的意見，蹇叔不同意興師動眾攻打大老遠的鄭國。秦穆公不樂意，執意出師。蹇叔哭送軍中的兒子，并預言晉軍會在殽進行防禦，讓兒子一定要死在北陵，好收骨頭。

### 原文

冬，晉文公卒。庚辰，將殯于曲沃，出絳，柩有聲如牛，卜偃使大夫拜曰，君命大事，將有西師過軼我，擊之必大捷焉。

```
殯
--> 停柩待葬。
絳
--> 晉國國都，在今山西翼城縣東南。
軼
--> 後車超過前車。
```

杞子自鄭使告于秦曰，鄭人使我掌其北門之管，若潛師以來，國可得也，穆公訪諸蹇叔。蹇叔曰，勞師以襲遠，非所聞也。師勞力竭，遠主備之，無乃不可乎，師之所為，鄭必知之，勤而無所，必有悖心，且行千里，其誰不知，公辭焉，召孟明，西乞，白乙，使出師於東門之外，蹇叔哭之曰，孟子，吾見師之出，而不見其入也，公使謂之曰，爾何知，中壽，爾墓之木拱矣。蹇叔之子與師。哭而送之曰，晉人禦師必於殽，殽有二陵焉，其南陵，夏后皋之墓也，其北陵，文王之所辟風雨也，必死是間，余收爾骨焉，秦師遂東。

```
潛
--> 隱藏在水面下，指偷偷行動。
中壽
--> 約指活到六七十歲。
拱
--> 兩手合抱。
殽
--> 通崤，山名，在今河南洛寧縣西北，地勢極險。
陵
--> 大山。淆有二山，稱為東陵西陵，相距三十五里。下文南陵即西陵，北陵即
東陵。
東
--> 用如動詞（名詞活用為動詞），向東進發。
```

## 六、晉靈公不君

### 概述

晉靈公不行君道，收老百姓大批賦稅大興土木，商議國事時卻在臺上玩彈弓，彈人。有一次宰夫熊掌沒烹熟，被靈公下令宰殺了，還讓一婦人載著他經過朝廷。趙盾和士季看到這種情況，先後多次進諫。晉靈公不但不知悔改，還想殺掉進諫的大臣。派殺手一大早地去刺殺趙盾，然殺手感于趙盾的恭敬，撞槐樹自殺了。晉靈公又在酒宴上想把趙盾灌醉，然後趁機消滅他，提彌明挺身而出，為趙盾犧牲了，趙盾逃了。不久，趙穿在桃園刺殺了靈公。

### 原文

晉靈公不君，厚斂以彫牆，從臺上彈人，而觀其辟丸也，宰夫胹熊蹯不熟，殺之，寘諸畚，使婦人載以過朝，趙盾，士季，見其手，問其故，而患之，將諫，士季曰，諫而不入，則莫之繼也，會請先，不入，則子繼之，三進及溜，而後視之，曰，吾知所過矣，將改之。稽首而對曰，人誰無過，過而能改，善莫大焉。《詩》曰：『靡不有初，鮮克有終』，夫如是，則能補過者鮮矣。君能有終，則社稷之固也，豈惟群臣賴之，又曰，袞職有闕，惟仲山甫補之，能補過也。君能補過，袞不廢矣。

```
彫
--> diāo 画也。——《广雅》
辟
--> 躲避。
胹
--> ér 疏：“过熟曰胹。”
蹯
--> fán《說文》作番，獸足也。
溜
--> liù《正義》溜，謂簷下水滴之處。
袞
--> gǔn 天子服也。
```

猶不改，宣子驟諫，公患之，使鉏麑賊之，晨往，寢門闢矣，盛服將朝，尚早，坐而假寐，麑退，歎而言曰，不忘恭敬，民之主也，賊民之主，不忠，棄君之命，不信，有一於此，不如死也，觸槐而死。

```
賊
--> 《註》賊，傷害也。《傳》殺人曰賊。
闢
--> 《說文》闢，開也。
```

秋，九月，晉侯飲趙盾酒，伏甲將攻之，其右提彌明知之，趨登曰，臣侍君宴，過三爵，非禮也，遂扶以下，公嗾夫獒焉，明搏而殺之，盾曰，棄人用犬，雖猛何為，鬥且出，提彌明死之。

```
飲
--> yìn 使...喝。
嗾
--> sǒu，喚狗的聲音，用如動詞，嗾使。
```

初，宣子田於首山，舍于翳桑，見靈輒餓，問其病，曰，不食三日矣，食之，舍其半，問之。曰：宦三年矣，未知母之存否。今近焉，請以遺之，使盡之，而為之簞食與肉，寘諸橐以與之，既而與為公介，倒戟以禦公徒，而免之，問何故，對曰，翳桑之餓人也。問其名居，不告而退，遂自亡也。

```
田
--> 同“畋”，打獵。
遺
--> wèi 給。
簞
--> dān 盛飯用的竹筐。
食
--> sì 飯。
橐
--> tuó 口袋。
```

乙丑，趙穿攻靈公於桃園。宣子未出山而復。大史書曰：趙盾弒其君，以示於朝。宣子曰：不然。對曰，子為正卿。亡不越竟，反不討賊，非子而誰。宣子曰：嗚呼，我之懷矣，自詒伊慼，其我之謂矣。

孔子曰：董狐，古之良史也。書法不隱，趙宣子，古之良大夫也，為法受惡，惜也，越竟乃免。

## 七、齊晉鞌之戰

### 背景

戰事因齊國而起，齊國首先侵略魯國的北部邊境，圍困了龍地，而寵臣盧蒲就魁攻城不入被龍地人俘虜，齊頃公提出條件跟魯國結盟并再不入侵，魯國不接受并殺了盧蒲就魁。齊頃公憤而親自擊鼓，三天內攻破了龍地，并繼續南侵到巢丘。這時衛國也派兵出征齊國，在新築潰敗，於是去晉國請救兵，然後就有下面的齊晉鞌之戰了。

### 原文

癸酉，師陳于鞌，邴夏御齊侯，逢丑父為右，晉解張御郤克，鄭丘緩為右，齊侯曰，余姑翦滅此而朝食，不介馬而馳之。郤克傷於矢。流血及屨，未絕鼓音。曰：余病矣。張侯曰：自始合，而矢貫余手及肘，余折以御，左輪朱殷，豈敢言病，吾子忍之。緩曰，自始合，苟有險，余必下推車，子豈識之，然子病矣，張侯曰，師之耳目，在吾旗鼓，進退從之，此車，一人殿之，可以集事，若之何其以病，敗君之大事也，擐甲執兵，固即死也，病未及死，吾子勉之，左并轡，右援桴而鼓，馬逸不能止，師從之。齊師敗績，逐之，三周華不注。

```
陳
--> 擺開陣勢。
御
--> 《說文》御，使馬也。
翦滅
--> 剪除消滅。
介
--> 象形。甲骨文字形，象人身上穿着铠甲形。中间是人，两边的四点象联在一起的铠甲片。本义：铠甲。這裡是用如動詞，表示給馬上甲。
病
-->《說文》疾加也。《玉篇》疾甚也。
殿
--> 《广雅》殿，后也。這裡用如動詞，表示殿后。
擐
--> huàn 穿
桴 
--> fú 鼓槌。
華不注
--> 華不注，山名，在今濟南東北。
```

韓厥夢子輿謂己曰，旦辟左右，故中御而從齊侯，邴夏曰，射其御者，君子也，公曰，謂之君子而射之，非禮也，射其左，越于車下，射其右，斃于車中，綦毋張喪車，從韓厥曰，請寓乘，從左右，皆肘之，使立於後，韓厥俛定其右。

```
子輿
--> 韓厥之父。
從
--> 追趕。
俛
--> 《註》師古曰：俛卽俯。
```

逢丑父與公易位，將及華泉，驂絓於木而止。丑父寢於轏中，蛇出於其下，以肱擊之，傷而匿之，故不能推車而及。韓厥執縶馬前，再拜稽首，奉觴加璧以進，曰，寡君使群臣為魯衛請，曰，無令輿師，陷入君地，下臣不幸，屬當戎行，無所逃隱，且懼奔辟，而忝兩君，臣辱戎士，敢告不敏，攝官承乏，丑父使公下如華泉取飲，鄭周父御佐車，宛茷為右，載齊侯以免，韓厥獻丑父，郤獻子將戮之，呼曰，自今無有代其君任患者，有一於此，將為戮乎，郤子曰，人不難以死免其君，我戮之不祥，赦之以勸事君者，乃免之。

```
驂
--> cān 《说文》骖，驾三马也。
絓
--> guà 同“掛”。《广雅》絓，悬也。
轏
--> zhàn 古代用竹木条做成的车。
縶
--> zhí 本義為系绊马足。這裡指拴住马足的绳索。
輿
--> 《广雅》舆，多也。這裡用如動詞，表示增加。
```

## 八、楚歸晉知罃

### 背景

宣公十二年(公元前 597 年)晉楚邲(地名，在今河南鄭州市東)之戰時，晉知罃被俘，晉卻擒獲了穀臣，射死了襄老，把屍首運回晉國。現在晉要用穀臣和襄老的屍體換回知罃。

### 概述

楚共王送歸知罃路上，詢問了知罃是埋怨他還是感激他。而知罃答之：我被抓是因為自己無才，王不把我在祭祀中作為犧牲已經待我很好了，我不埋怨；然而我也不感激您，因為這是國與國之間的交換，與我個人沒太大關係。如果一定要我報答的話，我會竭力致死盡忠于吾國來報答。楚共王意思到晉國人的忠，不可與爭，厚待并釋放了知罃。

### 原文

晉人歸楚公子穀臣，與連尹襄老之尸于楚，以求知罃，於是荀首佐中軍矣，故楚人許之，王送知罃，曰，子其怨我乎，對曰，二國治戎，臣不才，不勝其任，以為俘馘，執事不以釁鼓，使歸即戮，君之惠也，臣實不才，又誰敢怨，王曰，然則德我乎，對曰，二國圖其社稷，而求紓其民，各懲其忿，以相宥也，兩釋纍囚，以成其好，二國有好，臣不與及，其誰敢德，王曰，子歸何以報我，對曰，臣不任受怨，君亦不任受德，無怨無德，不知所報，王曰，雖然，必告不穀，對曰，以君之靈，纍臣得歸骨於晉，寡君之以為戮，死且不朽，若從君之惠而免之，以賜君之外臣首，首其請於寡君，而以戮於宗，亦死且不朽，若不獲命，而使嗣宗職，次及於事，而帥偏師以脩封疆，雖遇執事，其弗敢違，其竭力致死，無有二心，以盡臣禮，所以報也，王曰，晉未可與爭，重為之禮而歸之。

```
佐
--> 輔佐。
--> 本字為“左”，為方位詞，後金文在此基础上再加“工”（巧具、事工）另造“佐”，表示呼求神赐巧具，助事成功。(來自：象形字典)
馘
--> guó《註》軍法，獲而不服，則殺而獻其左耳。
釁
--> xìn 《說文》血祭也。象祭竈也。《廣韻》牲血塗器祭也。《禮·月令》孟冬之月，命大史釁龜筴。《疏》謂殺牲以血塗釁其龜及筴。
懲
--> 克制；制止。
宥
--> yòu《說文》寬也。
纍
--> léi《說文》一曰大索也。《廣韻》係也。亦作縲。《左傳·僖三十三年》不以纍臣釁鼓。《註》纍，囚繫也。
嗣
--> 《玉篇》嗣，續也，繼也。
偏師
--> 副帥副將所屬的軍隊，這裏是客氣的說法。
封
--> 《說文》爵諸侯之土也。从之从土从寸。《徐曰》各之其土也，寸守其法度也。本作封，隸作封，从圭所執也。
```

## 九、祁奚薦賢

### 概述

祁奚是晉國的中軍尉，向晉悼公告老還鄉。晉侯問繼承者，祁奚舉薦了他的死對頭解狐。不料解狐死了，就舉薦了自己的兒子祁午。這時候副中軍尉羊舌職死了，晉侯問繼承者，祁奚舉薦了羊舌職的兒子赤（字伯華）。祁奚同學無偏無黨的精神值得我們好好學習。

### 原文

祁奚請老，晉侯問嗣焉，稱解狐，其讎也，將立之而卒，又問焉。對曰，午也可。於是羊舌職死矣，晉侯曰，孰可以代之。對曰，赤也可，於是使祁午為中軍尉，羊舌赤佐之，君子謂祁奚於是能舉善矣。稱其讎，不為諂，立其子，不為比，舉其偏，不為黨。商書曰，無偏無黨，王道蕩蕩，其祁奚之謂矣，解狐得舉，祁午得位，伯華得官，建一官而三物成，能舉善也，夫唯善，故能舉其類，詩云，惟其有之，是以似之，祁奚有焉。

```
讎
--> chóu《玉篇》對也。又《韻會》仇也。
於是
--> 當這時候。
比
--> bì《康熙字典》又偏也，黨也。《論語》君子周而不比。
```

## 十、子產不毀鄉校

### 概述

鄭國的兩個大夫在鄉校遊覽，談論政事。然明建議把鄉校都拆了，子產不同意，說：老百姓在這談論政事，好的政策我就施行，不好的及時改正，就好比我的老師。況且我們應該行忠善來化解民怨，而不是作威作福來防止民怨。就像治水一樣，你一昧地堵，總有一天會潰堤釀成大災，還不如開個小口，疏導民怨。這就叫「防民之口，甚于防川」。

### 原文

鄭人游于鄉校，以論執政，然明謂子產曰，毀鄉校何如，子產曰，何為，夫人朝夕退而游焉，以議執政之善否，其所善者，吾則行之，其所惡者，吾則改之，是吾師也，若之何毀之，我聞**忠善以損怨，不聞作威以防怨**，豈不遽止，然猶防川，大決所犯，傷人必多，吾不克救也，不如小決，使道不如，吾聞而藥之也，然明曰，蔑也今而後知吾子之信可事也，小人實不才，若果行此，其鄭國實賴之，豈唯二三臣，仲尼聞是語也，曰，以是觀之，人謂子產不仁，吾不信也。

```
子產
--> 鄭大夫，名公孫僑(子產是字)，春秋時有名的政治家。執政二十餘年，使處在晉楚雙重壓迫 之下的弱小鄭國獲得安定，並受到各國尊重。
鄉校
--> 鄉間的公共場所。既是學校，又是鄉人聚會議事的地方。
執政
--> 指掌握政權的人。
然明
--> 鄭大夫，姓鬷(zōng)，名蔑，字然明。
遽
--> jù 《玉篇》急也，疾也，卒也。
決
--> 《康熙字典》又行流也。又開也。
```

